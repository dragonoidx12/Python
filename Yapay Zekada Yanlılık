Yapay zeka aslında kendisini besleyen veriler, datalarla kendini geliştirir ve bu verilerde insan kaynaklı olduğu için bias(yanlılık) sorunu 
ortaya çıkar.

Peki tam olarak bu yanlılık sorunu nedir?

Yanlılık dediğimiz şeyi örneklerle izah edecek olursam, mühendislikle alakalı bir alanda işe alım yaparken otomatik olarak kadın adayları elemek
veya erkek adayları tercih etmek buna bir örnek olabilir. Buna başka bir örnekte, bazı çeviri sitelerinde bazı spesifik cümleleri ingilizceye 
çevirmek istediğimizde bize otomatik he veya she ile cevap vermesi gösterilebilir. Buna örnek “o bir mühendis” veya “o bir hemşire” cümlesini 
ingilizceye çevirmek istediğinizde size otomatik mühendis için “he is an engineer” veya hemşire için “she is a nurse” çevirisini yapması 
verilebilir. Nihayetinde bu gibi hatalar günümüz dünyasında vurguladığımız cinsiyet eşitliği, adalet, pozitif ayrımcılığın önüne geçilmesi gibi 
kavramlara ters olduğu için ciddi sorunlara yol açabilir.

Yapay zekanın yanlış öğrenmesini nasıl düzeltiriz?

Çok basit, yapay zekanın geliştirici ekibinde farklı kültür ve düşüncede insanlara yer vererek bu ayrımcı düşüncelerin önüne geçebiliriz. 
Yarının dünyasının daha güzel olmasını istiyorsak işe yapay zekadan başlamak aslında sandığımızdan çok daha önemli olabilir. 
Bir kızılderili atasözünün dediği gibi “Biz bu dünyayı dedelerimizden miras almadık; çocuklarımızdan ödünç aldık”.
